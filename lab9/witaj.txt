Witajcie! W naszej bajce
Słoń zagra na fujarce,
Pinokio nam zaśpiewa,
Zatańczą wkoło drzewa.
Tu wszystko jest możliwe,
Zwierzęta są szczęśliwe,
A dzieci, wiem coś o tym,
Latają samolotem.
Nikt tutaj nie zna głodu,
Nikt tu nie czuje chłodu
I nawet ja nie kłamię
Nikt się nie skarży mamie.
Witajcie! W naszej bajce
Słoń zagra na fujarce,
Pinokio nam zaśpiewa,
Zatańczą wkoło drzewa,
Bo z wami jest weselej,
Ruszymy razem w knieje,
A w kniejach i dąbrowach
Przygoda już się chowa
My ją znajdziemy sami,
My, chłopcy z dziewczętami,
A wtedy daję słowo,
Że będzie kolorowo.